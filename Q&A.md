### Hlavní otázky projektu





1. Rostou v průběhu let mzdy ve všech odvětvích, nebo v některých klesají?
2. Kolik je možné si koupit litrů mléka a kilogramů chleba za první a poslední srovnatelné období v dostupných datech cen a mezd?
3. Která kategorie potravin zdražuje nejpomaleji (je u ní nejnižší procentuální meziroční nárůst)?
4. Existuje rok, ve kterém byl meziroční nárůst cen potravin výrazně vyšší než růst mezd (větší než 10 %)?
5. Má výška HDP vliv na změny ve mzdách a cenách potravin? Neboli, pokud HDP vzroste výrazněji v jednom roce, projeví se to na cenách potravin či mzdách ve stejném nebo následujícím roce výraznějším růstem?





---





### Odpovědi na otázky



*\*\* Odpovědi na otázky jsou můj pohled na věc, jak jsem situaci vyhodnotil na základě zjištěných dat a jsem otevřený diskuzi. \*\**





1. Mzdy ve všech sledovaných odvětvích od roku 2006 do roku 2018 rostou, nicméně růst mezd nebyl lineární a v některých letech byl zaznamenán i pokles. Největší pokles zaznamenalo odvětví Peněžnictví a pojišťovnictví v roce 2013, kdy průměrná mzda se snížila o -8,91 % z 50 254,- (2012) na 45 775,- (2013). Největší nárůst mezd byl v odvětví Zdravotní a sociální péče, kde byla v roce 2018 průměrná mzda o 76,9 % vyšší, než v roce 2006. Nejmenší nárůst mezd byl zaznamenán naopak v odvětví Peněžnictví a pojišťovnictví, kde byla v roce 2018 průměrná mzda o 36,3 % vyšší než v roce 2006. I přesto však patří obor Peněžnictví a pojišťovnictví spolu s odvětvím Informační a komunikační činnosti k nejlépe placeným oborům.
2. Pro určení množství mléka a chleba, které je možné zakoupit za průměrnou mzdu v prvním a posledním dostupném srovnatelném období, byl použit podklad s průměrnou mzdou. Průměrnou měsíční mzdu jsem zprůměroval za všechna odvětví v ČR. Výsledek nám ukazuje obecný předpoklad o tom, kolik si bylo možné v daných obdobích koupit chleba a mléka z průměrného platu. V roce 2006 bylo za průměrnou cenu chleba 16,12, a průměrnou mzdu 20 753,78 Kč možné koupit 1 287,18 Kg chleba nebo 1 437 l mléka za průměrnou cenu 14,44,-. V roce 2018 bylo za cenu 24,24,- a průměrnou mzdu 32 536,- možné koupit 1 342 Kg chleba nebo 1 642 l mléka za průměrnou cenu 19,82,-.
3. Porovnávání cen probíhalo v letech 2006-2018. Cukr krystalový patří mezi potravinové kategorie, jejichž cena se zvyšovala nejméně. Výsledky ukazují, že cena této kategorie se meziročně dokonce snižovala, a to průměrně o -1,92 %. V období od roku 2006 do roku 2018 se průměrná cena za 1 kg cukru postupně zvyšovala a klesala z původních 21,73 Kč v roce 2006, na konečných 15,75 Kč v roce 2018. Na druhé straně, největší meziroční procentuální nárůst byl zaznamenán u paprik. Jejich cena se zvyšovala průměrně o 7,29 %. Nejvyšší procentuální nárůst ceny potravin při porovnání roků 2006 a 2018 byl zaznamenán u másla, navýšení o 98,37 %. Dále pak vaječné těstoviny s 83,45 %, paprika s 71,25 % a rýže s 69,94 %. Ke zlevnění došlo u cukru a rajských jablek v letech 2006 až 2018, s poklesem cen o -27,52 % a -23,07 %.K největšímu meziročnímu zdražení došlo u paprik mezi lety 2006-2007, a naopak nejvíce zlevnila rajská jablka v letech 2006-2007.
4. Nenašel jsem rok, v období 2006-2018, kdy by meziroční nárůst potravin přesáhl hranici 10 %. Největší nárůst potravin byl zaznamenán v roce 2017, a to ve výši 9,63 %. 
5. Na základě mé analýzy cen potravin, mezd a HDP v letech 2006–2018 nemohu s jistotou potvrdit ani vyvrátit danou hypotézu. Např. v roce 2015 je patrný růst HDP o 5,39 %, ale průměrné ceny potravin klesaly. Naopak v roce 2012 došlo ke snížení HDP, ale ceny potravin i mzdy v následujících letech vzrostly. Z dostupných dat je zřejmé, že ceny potravin, stejně jako průměrné mzdy, "mohou" stoupat i klesat nezávisle na vývoji HDP.
